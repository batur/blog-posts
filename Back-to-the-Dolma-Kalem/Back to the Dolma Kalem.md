#DolmaKalem #FoundationPen #Lamy #LamySafari #Productivity

Son bir yıldır daha sık not tutmaya başladığım için bu işi daha keyifli hale nasıl getirebileceğimi uzun uzadıya düşündüm. Üç ay önce kendimi şımartıp Lamy Safari’nin ikonik rengini aldım. Ve onunla olan hikayemiz başladı…

![[1_LCEZCXIYU5q-C9Q6Z5vIRg.webp]]

İlkokulda dolma kalem kullandığımı hatırlıyorum ve hiç keyif almamıştım. Aslına bakarsanız yazmaktan hiç keyif almıyordum. Neden böyle hissettiğimi halen çözebilmiş değilim.

Yukarıda dediğim gibi son bir yıldır onlarca defteri yazılım, mental günlük ve kişisel gelişim konularıyla doldurduktan sonra bu not alma işini nasıl bir adım daha ileriye taşır ve daha keyifli hale getirebilirim diye düşünürken Lamy Safari’yle tanıştım.

Safari’nin “kasaturadan bozma” **Z50** ucuna daha sonra değineceğim. Dolma kalem sadece imza için değil yazmak için de kullanılacaksa Safari, bir tasarım harikası denebilir. Deneyimimi de ekleyerek söylemem gerekirse bu kalemin tasarım hikayesi beni haklı çıkarıyor. Almanya’daki ilkokul öğrencilerinin dolma kalemle yazmayı sevmesi ve daha ergonomik kullanması için Wolfgang Fabian tarafından tasarlanmış. Renkleri, boyutu, tutuş biçimi olarak ilk defa dolma kalem kullanan biri için gerçekten ideal.

Şimdi bu noktada uç (nib) hakkında konuşabiliriz. Yaptığım araştırmalara göre 2018’den itibaren kalemle birlikte gelen nib’lerin bozuk üretildiğini ve Lamy’nin bunu “**bozuk ucu getirin, yenisini götürün**” gibi bir kampanyayla fırsata çevirdiğini gördüm. Tabii böyle bir süreci Türkiye şartlarında bekleyecek kadar sabrım olmadığı için gidip yeni bir uç siparişi ile konu çözüldü.

Üstünde gelen nib (M) nispeten kalın yazıyordu. Dolma kaleme yeni geçen biri olarak beni rahatsız ettiği için **EF** nib’e geçtim. EF nib ile birlikte gerçek Lamy kalitesinin tadını çıkarıyorum diyebilirim. Ayrıca M nib için iki detay oldukça önemli:

- M uç adeta kâğıdı parçalayarak hareket ediyor. Ne kadar hafif yazmaya çalışsanız da bundan kurtulmanız mümkün değil. Bunun çözümü ise nib’in bozuk olan tarafını (benim için bu sağ tarafı) yüksek değerli bir zımpara ile sakince düzeltmeniz.
- Genel geçer kırtasiyelerden alacağınız **80–100 gr.** kâğıtlarda mürekkep olması gerekenden daha fazla dağılıyor. Bu da yazım keyfini eksiltiyor. Eğer M nib kullanmaya devam edecekseniz min **120 gr.** kağıt kullanmalısınız.

![[1_r7QDAX0P3DixHC1KE-08_Q.webp]]

Ayrıca mürekkep haznesi için düşünmem gerekti. Uzun süreli kullanacağım için piston alarak kendim dolum yapmamın hem zevkli hem de ekonomik olacağı düşündüm. Ancak evdeki hesap çarşıya uymadı. İnternet dışında hiçbir yerde piston kalmamıştı ve internetteki fiyatlar oldukça uçuktu. Halen kartuş kullanmaya devam ediyorum.

![[1_hjXH0ImE3zsGReKgOkw96g.webp]]

Artıları ve eksileriyle üç aydır yazdığım her şeyden daha fazla keyif alıyorum ve bu daha çok not tutmak konusunda beni motive ediyor. Eğer dolma kalem konusunda sizi etkileyebildiysem ve herhangi bir “Lamy Safari” ile yazım yoluna çıkmak isterseniz size verebileceğim tavsiyeler bunlar.

Görüşmek üzere 👋